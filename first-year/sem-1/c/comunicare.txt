Comunicarea reprezintă un proces esenţial de
menţinere a legăturilor interumane, care stă la baza
organizării sociale.

Majoritatea vorbitorilor percep cuvântul
comunicare ca pe un schimb de mesaje, fapte, idei,
impresii, între două sau mai multe persoane.

Conceptului de comunicare nu i s-a stabilit încă o
definiţie unică, încercarea de a găsi o definiţie universal
valabilă fiind aproape imposibilă.

Scopul comunicării este cel de informare,
motivare, convingere, instruire, încurajare.

Obiectivul comunicării este cel al creării unei
modalităţi prin care mesajele să fie receptate (auzite,
citite), înţelese, acceptate.

Comunicarea este un proces complex care, din
unghiul ştiinţei comunicării, dispune de patru
componente fundamentale [Cui-2000]:

• Emiţătorul,
• Canalul,
• Informaţia,
• Receptorul. 
