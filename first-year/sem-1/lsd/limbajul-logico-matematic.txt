Limbajul logico-matematic

Matematica este o expresie a capacităţii gândirii umane de tip raţional. Ea studiază proprietăţile
observabile ale obiectelor, atât extern în plan senzorial cât şi intern în plan mintal, în termenii de
cantitate, structură, spaţiu şi eveniment. Obiectele studiate în matematică sunt obiecte abstracte, care
nu există într-un timp şi/sau spaţiu particular, ci în principal există ca tip sau categorie. Matematica
discretă se ocupă cu studiul obiectelor matematice care sunt discrete şi nu continue. Aceste obiecte, în
general, nu prezintă o variaţie lină ci au valori distincte sau separate (de exemplu, numerele întregi,
grafurile, sau declaraţiile logice). Matematica discretă a câştigat o mare popularitate în ultimul secol
datorită aplicaţiilor sale în ştiinţa calculatoarelor. Conceptele şi notaţiile utilizate de matematica
discretă se regăsesc în aspectele fundamentale ale structurilor de date, algoritmilor şi limbajelor de
programare ale calculatoarelor. Matematica discretă acoperă în principal domenii precum teoria
mulţimilor, combinatorica, teoria numerelor, logica, teoria informaţiei, teoria calculabilităţii,
complexitate, cercetare operaţională, discretizare. 
